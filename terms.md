# Termini e Condizioni

## Informativa sulla privacy
IngUnisaBot si impegna a rispettare e proteggere la tua privacy ed è importante che tu sia a conoscenza di quali strumenti vengono adoperati per erogare il servizio. Di seguito è riportata l'informativa per illustrarti quali informazioni vengono raccolte e come queste vengono trattate. Il bot nasce con l'intento di creare degli automatismi utili per lo studente.

## Quali informazioni vengono raccolte
Quando utilizzi il bot IngUnisaBot tramite Telegram, vengono raccolte delle informazioni di base sul tuo profilo.

- ID - identificativo che telegram assegna in modo univoco ad ogni suo utente
- Name - il tuo nome (e cognome, se lo stesso è inserito nell'impostazioni del tuo profilo)
- Username - il tuo username
- State - comando richiesto dall'utente
- Corso - corso di laurea (facoltativo)
- Materia - materia di studio (facoltativo)
- Log - data e ora di accesso al bot

## Cosa non viene raccolto
In alcun modo è possibile tramite le API di Telegram risalire al tuo numero di telefono oppure alla tua posizione. Non viene raccolto inoltre alcun indirizzo IP, nessuna E-MAIL e nessuna PASSWORD.

## Per cosa vengono utilizzati i tuoi dati
I tuoi dati verranno utilizzati solo per erogare il servizio e svolgere le funzioni per cui è stato programmato il bot. I dati non vengono condivisi con nessuno, ma sono memorizzati su servizi di hosting offerti da terzi.

## Sistema di matching
Il bot elabora i dati in suo possesso per creare delle associazioni Corso-Materia. Non vengono fatte distinzioni di sesso o di anno. In questo modo è possibile intercettare nell'immediato un possibile compagno di studio. Nel momento in cui si condivide la propria materia di studio l'utente dichiara di essere consapevole all'invio del proprio username e di poter essere contattato da altri utenti. L'utilizzo dell'username è anche un modo per celare la tua identità quando comunichi con una nuova persona. Tuttavia questo non ti assicura un completo anonimato sopratutto se ad esempio dichiari il tuo cognome nelle impostazioni dell'app o se banalmente scegli un username riconducibile a te.

## Cancellare i propri dati
Puoi cancellare il tuo profilo in qualsiasi momento. Accedi alle tue informazioni tramite il comando /profilo e seleziona la voce "Cancella profilo". Ogni informazione collegata al tuo ID sarà cancellata dal database.

## Consenso
Se utilizzi il bot IngUnisaBot accetti le condizioni sulla privacy contenute in questa pagina.
